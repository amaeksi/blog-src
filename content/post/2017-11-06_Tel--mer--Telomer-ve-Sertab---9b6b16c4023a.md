---
title: Tel Ömer, Telomer ve Sertab!
date: 2017-11-06
hero: "/images/telomer.png"
excerpt: Yeni duydum bu olayı. Meğersem kaç gündür ortalık bunlardan yıkılıyormuş. Tabi ana akım medya takip etmeyince böyle uzak kalıyorum… 
authors:
  - Hugo Authors


---

#Tel Ömer, Telomer ve Sertab !



Yeni duydum bu olayı. Meğersem kaç gündür ortalık bunlardan yıkılıyormuş. Tabi ana akım medya takip etmeyince böyle uzak kalıyorum memleketten. Bir telomer telaşesi, yaşlanmama akımı almış başını gitmiş. Bana lisans birinci sınıftaki halimizi hatırlatıyor resmen bu olaylar. Telomer ve telomerazı yeni öğrenen mini mini üniversiteli gençler olarak çok heyecanlanmıştık, kafamızda çılgın proje fikirleri uçuşmaya başlamıştı. Değil mi ya nasıl olurda o kadar bilim insanı bizim birinci sınıfta öğrendiğimiz şeyle ölümsüzlüğü keşfetmemişti… Hanyayı konyayı moleküler biyoloji dersine başlayınca anlamıştık. O olay öyle olmuyordu aslında.

Neyse. Mevzuya Ayşe Arman’ın röportajıyla başlayalım. Ayşe Arman’ı severek okuyanlardanım ben. Sevmeyeni de çok. Genelde yazarken çok suya sabuna dokunmaz. Ama ciddi sorunların ortaya çıkması, kamu da karşılık bulmasını sağlaması gibi güzel çalışmaları var. Özellikle de bu yönünü çok severim. Kimi yazıları ise biraz reklama kaçıyor. Ona da diyetinin bedeli diyelim bir şey diyemiyorum. _(2020 eklemesi, Ayşe Armanı eskiden severek okuduğuma üzülüyorum. Keşke daha fazla dikkat etseymişim kendisine. Açıkçası artık ne samimi buluyorum, ne de gerçekten ciddi sorunları ortaya çıkarma konusundaki yaklaşımına inanıyorum.)_

Geçenlerde Sertab Erener’le bir röportaj yapmış. Bu röportajı ise en mantıklı şekilde eşi Ömer Bey yorumlamış. “Ömer’i bulmuşsun Teli kalmış” diye.

Şimdi mevzuya gelelim. Türkiye’de bir şirket, Amerika’da FDA’den onayı olmayan, bir şarlatanın telomer, yaşlanma engelleyici tedavi diye piyasaya sunduğu astragalus özütünün pazarlaması için Sertab Erener’le anlaşmış belliki. Sertab Erener’de Ayşe Arman’la röportaj yapmış ilacı tanıtmak için.

Sertab Erener “acayip bilim sever” kişiliği ile durmadan okumuş araştırmış ve bu işi takip etmiş. Sertab Erener’e göre genetik bilimi son 10 yılda inanılmaz şeyler yapmış. WOOOWWWW … Bill Andrew diye bir araştırmacı (aslında ilacın pazarlamacısı) Telomer diye bir şey bulmuş, bunlar da ayakkabı bağının ucundaki sarmal şeylermiş… AMAN ALLAHIM BİLİM YIKILIYOR ŞU ANDA ANLAYABİLİYOR MUSUN!!!!

Burda sanki Sertab Erener’in bu konu hakındaki cahilliği ile dalga geçiyor gibi görünebilirim. Ama dalga geçmiyorum aslında. Sadece memlekette durum çok vahim. Bunu vurgulamaya çalışıyorum.

Bilim eğitimi konusunda çok gerilerdeyiz. Doğru düzgün bilim eğitimi yok. Bunu geçtim bilim okur yazarlığı konusunda da çok gerilerdeyiz. Pek çok üniversite bitirmiş, yüksek tahsil görmüş ve hatta akademisyen olan insan Sertab Erener’le aynı seviyede. Safsata, hurafe ve gerçek bilgiyi ayırt edemeyecek düzeydeler. Bunun pek çok sebebi var. Ülkedeki eğitim sisteminden başka, düzgün bilimsel yayın sayısının çok az olması, üniversitedeki akademisyenlerin (hepsinin demiyorum aralarında tenzih ettiğim çok harika insanlar var ama çoğunluğu diyelim) vizyon problemi yaşaması, toplum olarak okumaya alejik olmamız gibi kritik sorunlar başta geliyor.

Geriden gelenler için GENETİK NEREDE sırf bilgilenin diye yazdım:

[**Bir gün kendi klonunuzla karşılaşırsanız?**  
_Bir gün kendi klonunuzla otobüste karşılaştığınızı düşünün, ne yaparsınız? Bu soru üzerine düşünmeye başlamadan önce…_medium.com](https://medium.com/@Elcin/bir-g%C3%BCn-kendi-klonunuzla-kar%C5%9F%C4%B1la%C5%9F%C4%B1rsan%C4%B1z-b886e500daee "https://medium.com/@Elcin/bir-g%C3%BCn-kendi-klonunuzla-kar%C5%9F%C4%B1la%C5%9F%C4%B1rsan%C4%B1z-b886e500daee")[](https://medium.com/@Elcin/bir-g%C3%BCn-kendi-klonunuzla-kar%C5%9F%C4%B1la%C5%9F%C4%B1rsan%C4%B1z-b886e500daee)

Bunu fırsat bilen dolandırıcılar ise, bir bitki buluyorlar, bir hap ortaya atıyorlar ve kanseri tedavi ettiklerini, ömürü uzattıklarını, güzellik sağladıklarını, kısırlığı engellediklerini gibi birbirinden ucuk ürünlerini modern tıbbi yöntemlere alternatif diye çekinmeden piyasaya sürüyorlar. Sağlık Bakanlığı’nın bu konudaki mevzuatları çok sıkı ve net bu tür dolandırıcılara karşı. Ama ya bu mevzuatları baypass ediyorlar ya da yakalanıp yasaklanana kadar ne kadar kazanırsak mantığı ile çalışıyorlar.

Lütfen her hıyarım var diyene tuzla yetişmeye çalışmayın. Bu memlekette nice moleküler biyolog, nice araştırmacı var. Gidin onlara danışın. Bu insanlar boş yere dirsek çürütmüyor emin olun.

Haber: [http://www.hurriyet.com.tr/yazarlar/ayse-arman/sertab-erener-telomer-tedavisi-goruyor-hedefi-100-yasina-kadar-yasamak-40626299](http://www.hurriyet.com.tr/yazarlar/ayse-arman/sertab-erener-telomer-tedavisi-goruyor-hedefi-100-yasina-kadar-yasamak-40626299)

By [Elçin Ekşi](https://medium.com/@Elcin) on [November 6, 2017](https://medium.com/p/9b6b16c4023a).

[Canonical link](https://medium.com/@Elcin/tel-%C3%B6mer-telomer-ve-sertab-9b6b16c4023a)

Exported from [Medium](https://medium.com) on July 3, 2020.