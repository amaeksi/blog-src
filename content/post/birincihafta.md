---
title: "Birincihafta"
date: 2021-01-10T18:03:26+03:00
hero: "/images/baslangic.jpg"
excerpt: 52 haftadan 1.sini geride bırakırken...  
authors:
  - Hugo Authors
draft: false
---

2021 yılı oldukça hızlı bir başlangıç yaptı. Henüz, daha sadece 10 gün olmasına rağmen, Amerika'da darbe teşebbüsü, iklim krizi ve yaşanan kuraklık, mutasyonlu virüsün hızla yayılması, aşı gündemi, yurt içinde alıştığımız hareketli gündemimiz bize bu yılın bir fragmanını sundu denebilir belki.

İçinde bulunduğumuz çağ 90'lar gibi ya da 2000'lerin başı gibi dingin değil. İletişimin ve bilginin yayılış hızının artmasıyla her an her yerde yeni bir şeyler olurken biz de bunlardan anlık olarak haberdar oluyoruz. Bu yüzden hızla akan bu gündemi kaçırmadan ama kendimizi de bu akıntıya kaptırmadan takip etmeyi artık öğrendik.

## 2021 hızlıysa biz de hızlıyız!

Öncelikle tahmin edeceğiniz gibi yeni bir ekiple hızlı bir başlangıç yaptık. Umarım ki bu seneki çalışmalarımız sonucunda büyüme şansı elde eder ve ekibimizi de büyütürüz. Peki neler yapacağız? 3 temel projeye odaklanıyoruz: Çocuklar için, meraklısı için ve uzmanı için bilim!

#### Çocuklar için: [Bilim Kutusu](https://bilimkutusu.com/tr_TR/)

Bilim Kutusu projemizi kiminiz biliyor kiminiz ise ilk defa duyuyor.  Bu projemizde amacımız çocukların kendilerini bilim insanı olarak hissetmeleri, bilimin araştırmanın heyecanlı dünyasını tanımalarını istiyoruz. Bilim Kutusu projemizde önümüzdeki haftalarda mağazamızda yeni ürünler göreceksiniz. Bunun yanı sıra blog içeriklerimiz zenginleşecek ve sosyal medyada da farklı içeriklerle karşınızda olacağız.

#### Meraklısı için: [bilimma.com](http://bilimma.com)

Bilimma'da Türkçe doğrulanabilir bilimsel içerikleri ve Türkiye'deki bilim insanlarıyla dinler arkeolojisinden Antarktika çalışmalarına geniş bir kapsamda yaptığımız röportaj çalışmalarını paylaşıyoruz. Bilimma'da bu dönem yeni bir yazar ekibi kuruyoruz. Ayrıca sosyal medyada da daha zengin içerikler paylaşmaya başlayacağız. Bilime ilgiliyseniz [bilimma.com](http://bilimma.com)'dan bültene abone olmanızı tavsiye ederim.

#### Uzmanı için: Biyoinformatik eğitimleri

Yaşam bilimleri alanında çalışan araştırmacılar ve öğrenciler için biyoinformatik eğitimlerimiz şubat ayında başlıyor! Biyoinformatiğe giriş, R'a giriş, protein modelleme ilk temel konularımız olacak.

#### Bu Haftanın Video Tavsiyesi :

{{<youtube ZJQjjBR6PbY>}}



#### 2020 yılından aklımda kalan 3 kitap

2020 yılında okuduğum ve sevdiğim 3 kitap var. Birisi bir bilim kadınıyla söyleşi -Bilimin Öncü Kadını Remziye Hisar, diğeri Emile Zola'nın çok ince bir kitabı -Nasıl Ölünür, 3.sü ise felsefe eseri Robert Musil'in 11 Mart 1937'de Viyana'da Werkbund Konferansındaki bir konuşması.

Bunlardan başka da pek çok kitap okudum ancak bu yıl zihnimde yankıları süren, okurken dikkatimi üzerine kitleyen eserler bunlardı. Kitaplar ve video hakkındaki değerlendirmelerimi e-posta bültenimde daha detaylı olarak paylaştım. Siz de eposta bültenim "Protein Postası"na katılabilirsiniz. Yapmanız gereken sadece e-posta adresinizi bırakmak. 

Katılmak için: https://buttondown.email/Elcin

### Yeni Projeler 

Ayrıca epidemiyoloji modellemeleri üzerine çalıışan bir arkadaşımla "Çare Aşı" isimli bir projeye başladık. Bu proje için şimdilik bilgi topluyoruz. 

Bunun için ufak bir anket hazırladık. Anketi doldurup çevrenizle paylaşırsanız çok mutlu oluruz. 

https://forms.gle/CZe54DKVoan9pdFfA

Bu haftalık benden bu kadar. Herkese sevgiler.

Elçin